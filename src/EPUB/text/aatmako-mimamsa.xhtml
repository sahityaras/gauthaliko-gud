<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>आत्माको मीमांसा</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>आत्माको मीमांसा</b></span></div>
<p>क्रिसमसको रात थियो । आगोवरिपरि बसेर हामी काकालाई पर्खिरहेका थियौं; डिनरको बेला नाघेको धेरै बेर भइसकेको थियो । झ्याल जम्मै लाए पनि पर्दामा हावा ठक्कर खाइरहेको थियो । ओफ् ! काकी भन्नुहुन्छ, “यस्तो जाडो पन्ध्र वर्षयता भएकै थिएन, न यत्तिको हिउँ नै परेको थियो ।”
</p><p>कोठामा हामी तीन जना थियौं– म, मेरी काकी र उहाँकी छोरी । काकी दुइटा कथा भनिसकेर अब स्वेटर बुन्न लाग्नुभएको थियो । हामी दाजुबहिनीचाहिं कुरा सिद्ध्याएर सोच्न थालेका थियौं । काका पुलिस इन्स्पेक्टर हुनुहुन्थ्यो तथा त्यस क्षेत्रमा उहाँको नाम थियो । हामीचाहिं काकालाई अर्कै रूपमा जान्दथ्यौं– उहाँ एक नम्बरको कथाकार हुनुहुन्थ्यो । पुलिसका विचित्र तथा रोमाञ्चकारी घटनाहरू उहाँ बडो रोचक तरिकाले सुनाउनुहुन्थ्यो ।
</p><p>त्यस दिन हामीले सोचेका थियौं– खाना भ्याइसकेर हामी कुनै डाँकुको दुस्साहसको कथा उहाँबाट सुनौला अनि हाम्रो यस वर्षको क्रिसमस सधैझैं राम्ररी बिताउँला । दुःख त एउटै कुराको थियो– त्यस बेलासम्म उहाँ आउनुभएको थिएन । रेडियोमा ज्याज बजिरहेको थियो तर हामीमा नाच्ने भावना पटक्क थिएन । हामी सबै कुराबाट अघाइसकेका थियौं । पेटमा भोकले सताइराखेको थियो तापनि भोक लागेको छ भन्ने विचार मनमा यतिपटक आइसकेको थियो कि त्यसबाट पनि अघाइएको थियो ।
</p><p>त्यस्तैमा बाहिर टमको मायालु भुकाइबाट हामीले जान्यौं कि काका आउनुभयो । त्यसपछि उहाँको मिलिटरी बुटको गर्‍यामगर्‍याम आयो र हामी तीन जनाले आपसमा खुशीले मुखामुख गर्‍यौं । काकी कउचबाट उठ्न मात्र लाग्नुभएको थियो, कोठाको ढोका खोलेर काकाको साढे पाँच फिट अग्लो शरीर भित्र आयो ।
</p><p>हाम्रो मुखको उत्सुकता लक्ष्य गरेर काकाले भन्नुभो, “माफ गर, मैले धेरै बेर कुराएँ क्यार ! एउटा जरूरी केसमा जानुपर्‍यो, आत्महत्या तथा पागलपन !”
</p><p>हामीलाई थियो कि काकाले कुरा उप्काएपछि बीचमा बोल्नु हुँदैन । उहाँ आफैँ त्यसलाई बताउँदै जानुहुन्छ । बस्, श्रोताको मुखमा उत्सुकता र आश्चर्यको भाव झल्किनुपर्छ ।
</p><p>काका भन्न थाल्नुभयो, “दिउँसो अकस्मात् टेलिफोन आयो कि डाक्टर सैन्डर्सले आत्महत्या गरे तथा उनका एसिस्टेन्ट बहुलाए । उनलाई थुनिराखेको छ । उता लास उठाएको छैन ! घटनास्थलमा पुगेर देखें– डाक्टरले कञ्चटमै गोलीले प्वाल पारेछन् । आत्महत्याअगि उनले आफ्नो व्यवासायको सबै चाहिंदो प्रबन्ध गरिसकेका रहेछन् । प्रथमतः मैले बुझ्न सकिने उनलाई आत्महत्या गर्ने आवश्यकता नै के पर्‍यो र ? अब तिमीहरू नै सोच– उनको प्राक्टिस प्रशस्त चलेको थियो । उनी मान्छे पनि घरानाले गरिब होइनन् । समाजमा इज्जत थियो । अब मानिसलाई चाहियो के ? घर, धन, इज्जत– यो बीसौं शताब्दीमा ! उनको देहको जाँच गरुन्जेल म यही सोचिरहेको थिएँ । एकाएक मेरो मनमा एउटा विचार आयो– कोही मानिस जन्मदेखि बहुला हुन्छन्, कोही उमेरका साथ बहुला बन्दै जान्छन् । पहिलोको उपाय छैन, दोस्रोको ज्ञान हुँदैन, हाम्रो डाक्टर... !”
</p><p>खैर जम्मै कुरा पत्ता लाग्यो, जब म उनका सहायक डाक्टरलाई भेट्न गएँ । मलाई देख्नासाथ ऊ –सायद उसको नाम चेपम्यान हो, अल्बर्ट चेपम्यान– करायो, “डाक्टर यहाँ छ, मलाई ऊसँग कुरा गर्न दिनोस् ।” उसको बहुलट्ठीपनको अब कुनै शङ्का रहेन तर मलाई उसमाथि माया लाग्यो । बिचरा ! ऊ आफ्नो मालिकलाई अत्यन्त चाहँदो रहेछ र उसको आकस्मिक मृत्युमा उसले त्यो आघात सहन सकेन । मैले सोधें, “तिमीलाई कसरी थाहा भयो कि ऊ यहीं छ । डाक्टरले आत्महत्या गरेर ज्यान दिएको होइन ?”
</p><p>“हो, मलाई थाहा छ तर उसको आत्मा यहीं छ । ऊ मसँग कुरा गर्न चाहन्छ । उसको अन्तिम इच्छा यही थियो । इन्स्पेक्टर, तपाईं मलाई मद्दत गर्नुहोस् । तपाईंमाथि म मनोबलको प्रयोग गरेर उसको आत्मालाई बोलाउन चाहन्छु । म ऊसँग कुरा गर्न चाहन्छु ।”
</p><p>“मरेको मान्छेले पनि कुरा गर्छ र ?”
</p><p>“गर्छ, इन्स्पेक्टर ! तपाईंलाई थाहै छैन तर गर्छ । यो हामीले सिद्ध गरिसकेका छौं । तपाईं बस्न त बस्नुहोस् ।”
</p><p>म सायद हाँसिदिएँ । उसले भन्यो, “इन्स्पेक्टर, यो हँसीको कुरो होइन । जुन कुरा प्रयोग गरेर सिद्ध गर्न आज डाक्टरले आफ्नो ज्यानको बाजी लगाए, त्यसलाई सफल हुन दिइयोस् । यो सफल भयो भने यस युगलाई हाम्रो एउटा महान् देन हुनेछ । हामी विचित्र किसिमले सत्य पत्ता लाउनेछौं । ...तर तपाईंको आँखामा अविश्वास तथा असम्भव झल्किरहेछ । तपाईं पनि मलाई बहुला ठानिरहनुभएको छ । ...अफसोच, तपाईं बुझ्नुहुन्न, हामीले मनोविज्ञानमा कहाँसम्म प्रगति गरिसक्यौं । हामी... ।”
</p><p>उसले बीचैमा कुरा काटेर खल्तीबाट एउटा चिठी झिक्यो । भन्यो, “हेर, डाक्टरले मलाई दिएर गएको आदेश ?”
</p><p>चिठी मैले लिएँ । पढे । ल हेर, त्यो चिठी मसँग यहीं छ–
</p><p><i>प्रिय चेपम्यान !
</i></p><p><i>यस चिठीलाई तिमी मेरो आत्महत्या साबित गर्न अर्को ठोस प्रमाणको रूपमा पेस गर्न सक्छौ । आशा छ, मौका आयो भने तिमी चुक्ने पनि छैनौ म अन्त नलागी कामका कुरामा आउँछु ।</i>
</p>
<div class="__nop wst-nop"/>
<p> <span/><i>तिमीमाथि मेरो मनोबलको प्रयोगअनुसार आज म यस निष्कर्षमा पुगेको छु कि हाम्रो शरीर नाश भए पनि हाम्रो आत्माको विनाश हुँदो रहेनछ । एउटा अन्तरिम समयसम्म, जबसम्म हामी अर्को शरीरमा पसी जन्म लिंदैनौं, हामी यही पृथ्वीकै वातावरणमा घुमिरहँदा रहेछौं । हाम्रो आत्मा एउटा यस्तो माध्यम पाउने कोसिस गर्दो रहेछ, जसबाट ऊ फेरि आफ्ना बान्धवसँग आफ्नो अतृप्त आकाङ्क्षा पूर्ति गर्न सकोस् । तर उसका क्षेत्र बिलकुलै लघु हुँदा रहेछन् तथा उसको प्रदेशको वातावरण ज्यादै गाह्रो हुँदो रहेछ । एउटा कुनै मृतात्माको सम्पर्क, उसले चिनेका पुराना तथा नवीन एक–दुईसँग मात्र हुँदो रहेछ । तिमीलाई समाधिस्थ गरेर तिम्रो शरीरमा अर्को आत्माको प्रवेश गर्दा जहिले पनि तिम्री मृत पत्नीले बाधा दिन्थी । ऊ अरूलाई आउन दिन चाहन्नथी तैपनि अरू नयाँ मानिसलाई समाधिस्थ गरेर यो प्रयोग गर्ने मौका नपाउँदा पनि, मेरो यो धारणा भएको छ कि यदि हामीले पढेलेखेको कुनै व्यक्तिको आत्मासँग सम्बन्ध स्थापित गर्न सके एउटा ठूलो रहस्य पत्तो लाग्ने थियो ।
</i></p><p><i>तिमीलाई मेरो प्रयोगको प्रणालीको ज्ञान छ– कमसेकम कथाको भरमा । तिमीले मलाई राम्ररी चिनेका छौ । मरेपछि –माफ गर, म आत्मामा लीन भएपछि– तिम्रै वरिपरि बस्नेछु । तिम्रो कर्तव्य हुनेछ, आफ्नो मनोबलको जोडले कुनै मानिसलाई समाधिस्थ गर्नु । म तिम्रो आह्वानमा उसको शरीरमा प्रवेश गर्नेछु तथा उसको माध्यमबाट तिमीले मसँग प्रश्नहरू गरे, म त्यसको उचित जबाफ दिने प्रयत्न गर्नेछु । एउटा कुरा याद राखे, तिमी मलाई आह्वान गर्न नचुके, नत्र त मेरो यत्रो प्रयास बेकार जानेछ ।
</i></p><p><i>तिम्रो सहायतार्थ म मेरो कापीमा चाहिने वर्णनका साथै प्रश्नावली पनि तयार पारेर मात्रै बदलिनेछु ।
</i></p><p><i>मेरो प्यार, फेरि भेट नहुन्जेल !
</i></p><i>
<div style="text-align:right;">
<p>तिम्रो मित्र<br/>सेन्डर्स
</p>
</div>
</i><p><i/>
</p><p>यति पढेर मैले चेपम्यानको मुखमा हेरें । ऊ मेरो मुखमा ‘एक्स–रे’का आँखाले हेरिरहेको थियो । उसले भन्यो, “तिमीलाई अझ पनि विश्वास लाग्दैन ? हो, नवीन आविष्कार हुँदा जहिले पनि आविष्कारकलाई जनताले मूर्ख तथा पागल भन्यो । न्युटनलाई पनि त्यसै भने, आज तिमी हामीलाई पनि त्यसै भन्छौ । हामीले यो प्रयोग सफल गयौं भने थाहा छ, हामी संसारको कत्रो भलो गर्न सक्नेछौं ? आज हाम्रा चसर, सेक्सपियर, वायरनजस्ता कविहरूलाई बोलाउन पाए उनका कविताको शुद्ध अर्थ लाग्ने थियो । न्युटन वैज्ञानिकलाई आत्माको माध्यमबाट भेट्न सके अझ नयाँ कुरा पत्तो लाग्ने थियो । यिनको के कुरा, तिमी इन्स्पेक्टर होइनौ ? सोच त, पुराना कुख्यात डाँकुहरूको पत्तो नलागेका घटनाक्रम उनीहरूकै मुखबाट सुन्न पाए देशको पनि कति भलो हुने थियो ।”
</p><p>म ट्वाल्ल परेर उसको मुखमा परिवर्तन भइरहेका भावहरू निरीक्षण गर्दै रहें । मनमा लाग्यो, अपढ मान्छे बहुलायो भने आफैँ मात्र बहुलाउँछ, विद्वान् बहुलायो भने अरूलाई पनि बहुला पार्छ । मैले सोधें, “डाक्टरका प्रयोगहरूको वर्णन कहाँ राखिएको छ ?” उसले आफ्नो प्यान्टबाट साँचोको झुप्पो फ्याँक्तै भन्यो, “उसको प्रयोगशालाको दराजको तल्लो खण्डमा हरियो जिल्दको कापीमा छ ।” साँचो लिएर मैले त्यो कापी हात पारें । साँच्चि नै त्यसमा त्यस्ता विचित्र घटनाहरू विस्तारपूर्वक वर्णन गरिएका छन् । एकचोटि त मलाई लाग्यो– “यो सत्य हुन सके संसारको रूपै बदलिने थियो । आजको भ्रष्टाचार र पाप जो पनि गर्न डराउँथ्यो होला ।”
</p><p>कफीको कप अगाडि तान्दै काकाले भन्नुभयो, “तिमीहरूलाई झर्को लागेको छैन हगि ! नत्र म डाक्टरको कापीको केही भाग पढेर सुनाउँछु ।” यति भनेर उहाँले ओभरकोटको खल्तीबाट हरियो रङको कापी झिक्नुभयो ।
</p><p>अगेनाको वरिपरि बसेर हामीले त्यस बेला सुनेको म जस्ताको त्यस्तै दिने प्रयत्न गर्छु । डाक्टरले मिति र समयका साथै त्यस कापीमा यसरी लेखेका छन् ।
</p><p><b>जुलाई १३</b>
</p><p><i>आज एउटा विचित्र केस मेरो सामुन्ने आयो । एउटा बिरामी हेर्न गएँ । पचास वर्ष पुग्न लागेकी त्यस विधवा बूढीलाई काम छुटेको रहेछ । ऊ बडबडाइरहेकी थिई । उसको बोलीमा एउटा कुनै यस्तो घटनाको अस्फुट वर्णन थियो कि उसका घरका जहानहरूले उसलाई बहुलाही भन्ने ठानेछन् । ऊ आफ्नो व्यतीत जीवनको कुनै घटनाको वर्णन गर्दै थिई । म कागज लिएर टिप्न थालें– “दिनभरि खोजें तैपनि पाउन सकिनँ । मेरो सुद्धि के भयो कुन्नि, प्रिय ! मैले नेकलेस कहाँ राखें कहाँ, अहिले पटक्क सम्झना छैन ।” आधा घण्टाको परिश्रमपछि जब म बूढीलाई होसमा ल्याउन समर्थ भएँ, ऊ आफू बिरामी भएको सुन्दा आश्चर्यमा परी । तर, उसले सकारी कि त्यस आधा घण्टाभित्र के भयो, त्यसको ज्ञान पटक्क छैन । सिर्फ जीउ एकदमै थाकेको अनुभव भइरहेथ्यो रे ! उसले भनी कि यस्तो थकाइ उसलाई कहिल्यै पनि लागेको थिएन । साँच्चि नै, उसको निधारमा परिश्रमको पसिना जमेको थियो । जब मैले नेकलेसको कुरा उठाएँ, ऊ आश्चर्यमा परी । उसले भनी, “हो करिब पन्ध्र वर्षअगाडि मेरो एउटा नेकलेस हराएको थियो । त्यस बेला मेरा पति जनरल स्टोर्समा सेल्सम्यान थिए । तर, डाक्टर यो कुरा तिमीले कसरी थाहा पायौ ? यो कुरा कसैलाई भनेकी पनि छैन । सिर्फ मेरा पति तथा म नै जान्दथ्यौं ।” मैले हाँसेर भनेथें– “तिमीले स्वयम् हडबडाएर यो कुरा मलाई भन्यौ ।”
</i></p><p><i>यी कुरा साधारण देखिन्छन् तर मेरा निम्ति यो झन्डै जीवनको नयाँ मोड नै हो । यस घटनाले मलाई सोच्न बाध्य गरायो कि पन्ध्र वर्षअगाडिको कुरा उसको मनमा किन आयो र आयो पनि यसरी कि उसलाई त्यसको ज्ञान नै छैन ? मैले मनोविज्ञानका किताब पढ्न थालें ।</i>
</p><p><b>जुलाई १५</b>
</p><p><i>अस्तिको घटना मनोविज्ञानको माध्यमबाट यसरी विश्लेषण गरें कि सायद त्यो ठीकै होला । मनुष्यका मानसिक सतह तीन किसिमका हुन्छन्– सचेत, अर्धचेत र अचेत । सचेत अवस्थामा हाम्रो वर्तमानका घटना तथा विचारहरू प्रवाहित भइरहेका हुन्छन् । त्यसभन्दा मुनि हामीलाई जरुरतमा चाहिने तथा चाहिने बेलामा तुरुनत झिक्न सक्ने घटनाहरूको सम्झना रहन्छन् । त्यसभन्दा मुनि हाम्रो मस्तिष्कले बेकार ठानेको तथा भुल्नुपर्ने कुराहरू सङ्गृहीत गरी राखिएका हुन्छन् । फ्रायडले यसको उपमा बडो सुन्दर ढङ्गले लेखेका छन्– मस्तिष्कलाई हामी एउटा यस्तो घर मानौं, जसमा तीन कोठा लहरै छन् । सचेत कोठामा विचार एउटा मालिकझैं बसेको छ । त्यसको ढोकासँग जोडिएको कोठामा अर्धचेत एउटा पियनझैं । विचारलाई भेट्न चाहने घटनाहरू अर्का कोठामा थुप्रिएका छन् । आफ्ना मालिक विचारको आज्ञामा अर्धचेत पियन अचेत मानिसहरूलाई भेट्न लाग्दछ ।</i>
</p>
<div class="__nop wst-nop"/>
<p> <span/><i>यो त भयो मनोवैज्ञानिक विश्लेषण । तर, त्यस विधवा बूढीमा अचेत भइसकेको पन्ध्र वर्षअगाडिको त्यस घटनालाई त्यस दिन त्यस बेला उसको अज्ञानमा विचारले कसरी भेट दियो र किन ?
</i></p><p><i>मेरो खोज यहाँबाट शुरु भयो । अहिले मेरो मनमा यी प्रश्न व्याप्त छन्–<br/>
१. बुढीलाई आफ्नो त्यस अवस्थाको ज्ञान किन भएन ?<br/>
२. उसलाइ थकाइ किन लाग्यो कि ऊ ओछयानमै पल्टिरहेकी थिई ?<br/>
३. के कुनै बाहिरी शक्तिको प्रभावमा परेर ?<br/>
४. अथवा कुनै यस्तो घटना भयो, जसले उसको त्यो पुरानो विचार जगाइदियो ?</i>
</p><p><b>जुलाई १८</b>
</p><p><i>बूढीको घरमा आज गएँ । कुनै कल थिएन तर मेरो आफ्नै उत्सुकता– भेट्नु थियो । त्यहाँ पत्ता पाएँ कि १२ तारिख रहेछ, उसको पतिको पाचौं मृत्यु तिथि ! सायद बूढी आफ्नो मृत पतिको सम्झनामा लीन भइछ तथा त्यसैबाट समाधिस्थ हुन पुगी । समाधिस्थ हुँदा हाम्रो मस्तिष्कको सचेत सतह सुषुप्त अवस्थामा हुन जान्छ तथा अचेत सतह क्रियाशील हुन्छ । अहिले एउटा विचार मेरो मनमा आइरहेछ । आफ्नो मनोबलको प्रयोगद्वारा यदि मैले कसैलाई समाधिस्थ गर्न सके म पनि उसको व्यतीतका घटनाहरू खन्न सक्छु ? भोलि बिहान मेरा सहायक डाक्टर चेपम्यानमाथि म आफ्नो प्रयोग गर्नेछु ।</i>
</p><p><b>जुलाई १९</b>
</p><p><i>आश्चर्य ! जे सोचेको थिएँ, त्यसभन्दा विचित्रसँग अर्को रहस्य थपिन आयो । बिहान मैले सर्वप्रथम चेपम्यानलाई आफ्नो मनोबलको प्रयोग गरें । मेरो आँखामा हेर्न लगाएर उसको सचेत अवस्थालाई बिर्सने आदेश दिएँ । उसको जीउ लुलो हुँदै गयो तथा ऊ कउचमा ढल्यो । मैले सोधें, “चेपम्यान ! तिमी कहाँ छौ ?”
</i></p><p><i>जबाफ पाएँ, “आफ्नी पत्नीसँग ।” म झस्कें । उसकी पत्नीको देहान्त भएको दश वर्ष भइसकेको छ । कागजमा म प्रश्नहरू थप्तै थिएँ, साथै उसको जबाफ पनि ।
</i></p><p><i>“तिम्री पत्नी को ?”
</i></p><p><i>“मेरी प्रिया एलिनर ।”
</i></p><p><i>“तिनी कस्ती छन् ?”
</i></p><p><i>“ओह, डाक्टर ! गुलाबी रङको क्रममा मेरी पत्नी एकदमै सुन्दर देखिन्छिन् । उनी मसँग तिम्रो परिचय माग्दै छिन् ।” यसपछि चेपम्यानले परिचय गरायो । भन्यो, “यी हुन् मेरा मालिक अर्थात् डाक्टर हेनरी सेन्डर्स; अनि यिनी मेरी पत्नी एलिनर चेपम्यान !” एउटा मधुरो स्त्री स्वरले मसँग “हाउ डु यु डु” भन्यो । आफ्नो आश्चर्य सम्हाल्न पाइसकेकै थिइनँ, त्यो स्त्री स्वरले भन्यो, “अपसोच, डाक्टर ! तिमीसँग मेरो पहिले परिचय हुने सौभाग्य मिलेन, नत्र मेरो पुत्र त्यसरी मर्ने नै थिएन ।”
</i></p><p><i>“तिम्रो पुत्र ?”
</i></p><p><i>“तिमीलाई थाहा छैन, डाक्टर ! ऊ अत्यन्त राम्रो थियो । म उसको नाम रबर्ट राख्न चाहन्थें ।”
</i></p><p><i>“ऊ कुन रोगले मर्‍यो ?”
</i></p><p><i>“रोगले होइन, मसँगसँगै भर्‍याङबाट लडेर ।”
</i></p><p><i>“चेपम्यान अहिले कहाँ छ ?”
</i></p><p><i>“म यहाँ छु डाक्टर, मेरी पत्नीसँग धेरै दिनमा भेट भएको जस्तो लाग्छ ।” यसपछि अचेत चेपम्यानको जीउ चलमलायो । एउटा लामो सुस्केरा हालेर उसले बिस्तारै आँखा खोल्यो । मतिर हेरी आँखैले हाँस्ने प्रयत्न गयो । उसको अनुहारमा श्रमको छाप थियो । एक गिलास ब्रान्डी अगाडि सार्दै मैले भनें, “यो खाऊ !” र एकक्षण सुस्ताएपछि मैले सोधें, “तिमीलाई अहिले केही सम्झना छ ?”
</i></p><p><i>“अहँ, सायद म घोर निन्द्रामा परेको थिएँ ।”
</i></p><p><i>मैले सोधें, “तिमीलाई यस बेला कसरी निन्द्रा लाग्यो ?”
</i></p><p><i>“थाहा छैन ? एकाएक आँखा झप्किँदै गए र म निदाएछु क्यारे !”</i>
</p>
<div class="__nop wst-nop"/>
<p> <span/><i>मैले हाँसेर भनें, “तिमी समाधिस्थ थियौ ।” अनि सोधें, “चेपम्यान ! तिम्रो छोरा रबर्ट कुन उमेरमा मर्‍यो ?” उसले आश्चर्य मानेर मसँग प्रश्न गर्‍यो, “मेरो ? कहिले पनि छोरो हुँदै भएन मेरो !” यो जबाफमा म खूब आश्चर्यमा परें । मैले सोधें, “तिम्री स्वास्नीको नाउँ एलिनर होइन ?”
</i></p><p><i>“हो ।”
</i></p><p><i>“उनको देहान्त कसरी भयो ? भर्‍याङबाट लडेर होइन ?”
</i></p><p><i>“हो ।”
</i></p><p><i>“त्यस बेला उनले छोरो डोर्‍याएकी थिइन् ?”
</i></p><p><i>“अहँ, मैले भनें नि हाम्रो कुनै छोरो भएकै थिएन ।” यहाँनिर मेरो मगज चकरायो । एकचोटि मैले त्यो प्रश्नावली फेरि दोहोर्‍याएँ । अकस्मात् मेरो मनमा एउटा विचार आयो । एलिनरले जबाफ दिएकी थिइन्– “मसँगै भर्‍याङबाट लडेर मर्‍यो । यसले यो अर्थ लाग्छ कि रबर्ट साथमा हुनै पर्छ । अनि ?” मैले सोधें, “त्यस बेला के एलिनर गर्भवती थिइन् ?”
</i></p><p><i>“होहो, थिई तर चार महिनाको; तर त्यो छोरो नै भन्ने के थाहा ?”
</i></p><p><i>मैले भनें, “तिम्री पत्नीले मलाई भनिन् । तिमी समाधिस्थ हुँदा उनले मसँग कुरा पनि गरिन् ।”
</i></p><p><i>अहिले यी प्रश्नहरू मेरा मगजमा घुमिरहेछन् ।
</i></p><p><i>मृत स्वस्नीको आत्मा कसरी चेपम्यानमा प्रवेश गर्‍यो ? के आत्मा भन्ने चिज छ ? छैन भने उनको स्वर कसरी सुनियो ? छ भने के फेरिफेरि पनि बोलाउन सकिन्छ ? किताब पढेर यो कुरा थाहा पाएँ– हुन सक्छ चेपम्यानको अचेत मस्तिष्कमा ती घटनाहरू सङ्गृहीत थिए । समाधिस्थ भएको बेला विचारहरूले सचेत हुने मौका पाए र माथि आए । उसकी स्वास्नीको बोलीको हकमा कानले जस्तो सुनेको थियो, जिभ्रोले उस्तै बोल्ने कोसिस गर्‍यो । त के अचेत अवस्थाका विचारहरू यति प्रभावशाली हुन्छन् कि ती हाम्रा इन्द्रियहरूलाई कन्ट्रोल गर्न सक्छन् । यो घटनाको मनोवैज्ञानिक विश्लेषण यही हुन सक्छ तर फेरि एक ठाउँमा चेपम्यानले भनेका थिए– “पत्नीसँग धेरै पछि भेट भएको छ ।” यसबाट के चेपम्यानको अचेत अवस्थाको समय तथा उसकी पत्नीको बोलीको भिन्नता झल्केन ?
</i></p><p><i>अर्को समस्या जुन मेरो मनमा जागरुक थियो, त्यो हो, जब चार महिनाको गर्भ थियो, यो ‘छोरो’ तथा ‘रबर्ट’ नै भन्ने कुरा कहाँबाट उठ्यो ?
</i></p><p><i>धेरै बेर सोचेपछि यो समाधान गरें– पत्नीसँगको व्यक्तिगत सहवासमा चेपम्यानको अचेत मस्तिष्कले एलिनरको अचेत मस्तिष्कबाट त्यो कल्पना टिप्यो र यसको ज्ञान दुवैलाई भएन । हुन सक्छ, पत्नीको मनमा छोरो पाउने तथा त्यसको नाम रबर्ट राख्ने उत्कट अभिलाषा थियो । उसले पतिलाई त्यो कुरा सचेत मस्तिष्कले नबताए पनि अचेत मस्तिष्कबाट बताइहोली अनि त्यो विचार यतिका दिन सङ्गृहीत भइरह्यो । आज मौका पाएर त्यो विचार आफैँ माथि आउने प्रयत्न गर्‍यो, त्यस प्रयत्नमा उसले सहयोग पायो, वातावरण तथा अचेत अवस्थाको अरू विचारसँग ।
</i></p><p><i>यो त भयो वैज्ञानिक विश्लेषण तर... यसको अर्को दृष्टिकोण पनि त हुन सक्छ । यो उसकी पत्नीको आत्माकै प्रवेश पनि त हुन सक्छ ।
</i></p><p><i>या त यो आत्माको प्रवेश नै हो या व्यतीतका घटनाको आधुनिक संस्करण ! यो पत्तो लगाउनु छ ।</i>
</p><p><b>जुलाई २०</b>
</p><p><i>आज पनि चेपम्यानमाथि प्रयोग गरें । आज पनि उसकी पत्नी आई । मैले सोधें, “रबर्ट तथा तिम्रो मृत्यु एकै समयमा भएको होइन ? अनि रबर्ट कहाँ छ ?”
</i></p><p><i>“डाक्टर, यसलाई मृत्यु नभन । यो त एउटा चेन्ज हो । तिमीले यसलाई मृत्यु भन्यौ भने म मन पराउनेछैन ।”
</i></p><p><i>“माफ गर ! म रबर्टको बारेमा सोधिरहेको थिएँ । ऊ कहाँ छ ?”
</i></p><p><i>“मलाई थाहा छैन । म त पतिको प्रेमले गर्दा अर्को जन्ममा जान मन पराइनँ । के थाहा, फेरि भेटघाट होस्, नहोस् ।”
</i></p><p><i>“पति खोइ आज ?”
</i></p><p><i>“आज आएन ?”
</i></p><p><i>“तिमी एक्लै छौ त ?”
</i></p><p><i>“एक्लै ! के सिल्ली कुरा गरेको ? यस लोकमा एक्लै ? यहाँ असङ्ख्य छन् । म चिन्दिनँ । ओह ! डाक्टर, एक हूल आइरहेछन् । पख, हेम्पसायरमा रेल दुर्घटना । ओह ! म अहिले जाऊँ है !”</i>
</p>
<div class="__nop wst-nop"/>
<p> <span/><i>यसपछि उसको स्वर नै बन्द भयो । कति कोसिस गर्दा पनि न चेपम्यान बोल्यो, न उसकी पत्नी बोली ।
</i></p><p><i>चेपम्यानलाई सचेत पारेर हामी यही विषयमा छलफल गर्दै थियौं, अखबार आइपुग्यो । त्यसमा हेडलाइन नै हेम्पसायरमा रेल दुर्घटना भएर हजारौंको ज्यान गएको खबर रहेछ ।
</i></p><p><i>हामीलाई सोच्ने यो एउटा नयाँ क्षेत्र थियो । के चेपम्यानकी पत्नीले कुरा गरेको रेल दुर्घटनाको सम्बन्ध यसैसँग छ ? के साँच्चि नै आत्मा भन्ने कुरा छ त ?
</i></p><p><i>सब कुरा विचित्र छ । मनोवैज्ञानिकका किताबहरू दिनभर पढिरहें । त्यसबाट यो निष्कर्षमा पुगें, जुन बेला म चेपम्यानलाई समाधिस्थ गरिरहेको थिएँ । हुन सक्छ, त्यस बेला तल सडकमा रेल दुर्घटना भनेर चिच्याइरहेको अखबार बेच्नेको स्वर उसको कानमा (अथवा मेरै नै) पर्‍यो होला । अनि अतीतका घटनाहरूसँग मिसिएर त्यो पनि बाहिर निस्क्यो । या यो पनि हुन सक्छ कि चेपम्यान मकहाँ आउँदा कुनै पसलमा अखबारको हेडलाइनमाथि आँखा परेको हुनाले उसको मस्तिष्कले त्यो घटना आवश्यक नठर्‍याई अचेत खानामा पठाइदियो होला । अनि समाधिस्थ समयमा उसका अचेत विचारहरूसँग मिसिएर त्यो सानो घटना उसकी स्त्रीको बोलीको माध्यमबाट आयो होला ।
</i></p><p><i>यो लेखिरहँदा अनायास एउटा प्रश्न मेरो मनमा आयो– के जस्तो छाप हाम्रो मनमा परेको छ, त्यसको भिन्न रूपमा त्यो प्रकाशमा आउँछ ? यसको उत्तर विकृत सपनाका दृष्टान्तबाट दिन सकिन्छ ! सिग्मन्ड फ्रायडले लेखेका छन्– “तर पुरूषमा बढी गहनता हुन्छ र त्यसले गर्दा अहम्भावका आन्तरिक क्रियाहरूपछि सचेत मस्तिष्कमा गुण ग्रहण गर्न सक्छन् । यो गहनता बोलीको त्यस क्रियाशीलताबाट उत्पन्न हुन्छ, जसबाट पछि ‘अहम्’का संस्कार चक्षु, अझ खास गरेर शब्द ग्रहण गर्ने सम्झनाका लहरमा लहरित हुन्छन् । तथा तिनमा पूर्णतः मिसिन जान्छन् । यसरी, यो मूल धार कि– ‘सम्झना=सत्यता’ (वाह्य जगत्) अब निराधार भयो । यसमा भूलहरू पनि समावेश हुन सक्छन् र साँच्चै नै ती सहजै समावेश पनि गर्दछन् –हाम्रा सपनाहरूमा– र तिनलाई हामी भन्छौं– ‘विकृत स्वप्न !’
</i></p><p><i>त उसको सम्बन्धमा यो पनि घटेको हुन सक्छ । यो सब लेख्ता कताकता मनमा यो कुरा ठक्कर खाइरहेछ कि संसारका प्रत्येक वस्तुको मीमांसा वैज्ञानिक तथा अङ्क गणितका नियमबाट गर्न सकिन्छ । अङ्क गणितमा दुइटा ‘छैन’ मिलेर छ पनि हुन सक्छ --x-=ं) । तर जो छैन, त्यो कहिल्यै पनि थिएन; जो छ, त्यो सदा रहन्छ । यो हाम्रो आत्मविज्ञानको मूल मन्त्र । कुनै वस्तुको प्राकृतिक रूप बदलिन सक्छ तर त्यो रहन्छरहन्छ । जस्तै; गोल जलेर विभाजित भई ग्याँसमा परिणत हुन सक्छ । तर जुन गोल थियो, त्यो प्राकृतिकरूपमा परिणत भएर अहिले पनि छ– खरानी तथा विभिन्न ग्याँसमा त्यसलाई रसायन क्रियाबाट फेरि गोल पनि पार्न के असम्भव ?
</i></p><p><i>त आत्मा...
</i></p><p><i>यहाँनेर बुद्धि चकराउँछ !</i>
</p><p>हुन पनि काकाले यी कुरा पढुन्जेल हाम्रो पनि बुद्धि चक्कर खाइरहेको थियो । काकाले भन्नुभयो, “यसरी प्रयोगमाथि प्रयोग गरे डाक्टरले ।” उनले धेरै कुराको अनुभव गरे, जस्तै; चेपम्यानले आफ्नी पत्नी बोलेको बेला चुरोट खान इन्कार गरे । आफू बोलेको बेला चुरोट मागे । पत्नीको बोलीमा शुद्ध तालसुरमा गीत गाए, आफू बोलेको बेला गाउनै जानेनन् । डाक्टर सेन्डर्सको उत्सुकता बढ्दै गयो र अन्त्यमा उनले लेखेछन्–
</p><p><b>डिसेम्बर २४</b>
</p><p><i>चेपम्यानकी पत्नी अरूसँग कुरा गर्नै दिन्न । अरू माध्यमबाट डाक्न खोज्दा ऊ बीचमा आएर जम्मै कुरा भताभुङ्ग पारिदिन्छे । हिजो मलाई भन्थी, “तिमीजस्तो साथी पाए पनि यहाँ रमाइलो हुने थियो ।” त्यस बेला उसको मतलब नराम्रो लाग्यो । तर जतिजति यस कुरामा मनन गरिरहेछु, उति मेरो यो विचार दृढ हुँदै गइरहेछ कि म स्वयम् चेन्ज भएर चेपम्यानसँग कुरा गर्न सके सबै रहस्योद्घाटन हुने थियो । आत्महत्या गर्नै पर्‍यो । ठीक हो, भोलि क्रिसमस पनि छ; भोलि नै !
</i></p><p><i>चेपम्यानलाई लेखेर जान्छु कि उसले तलका प्रश्नहरू सोधोस्–<br/>
१. म कुन किसिममा छु, मेरो देहको वर्णन, स्थान, वातावरण तथा बाटोको यात्रा ।<br/>
२. रेडियो र टेलिभिजनको असर ।<br/>
३. अनुरोध छ कि मेरो आत्मा बोलिरहँदा फिल्म खिचियोस् र रेकर्डिङ होस् ।<br/>
४. संसारका महापुरूषहरूसँग भेट्ने कोसिस ।<br/>
५. इतिहासका अस्पष्ट घटनाहरूको मीमांसा ।<br/>
६. म मेरा आत्मीयहरूलाई भेट्छु कि ?
</i></p><p><i>चेपम्यान ! यो तिमीलाई तिम्रो मालिकको हैसियतबाट हुकुम हो– तिमी मेरो चेन्जपछि यी कुरा सोध्नेछौ ।</i>
</p><p>काकाले भन्नुभयो कि कसरी मनोविज्ञानका किताबहरूको घेरामा डाक्टरले आत्महत्या गरे ।
</p><p>मेरी बहिनीले सोधी, “चेपम्यान नि बा ?”
</p><p>“उसलाई पागलखाना पठाइयो । पछि त ऊ मान्छे नै मारुँलाजस्तो गर्न थाल्यो... !”
</p><p>हामी छक्क परेर हेरिरह्यौं । मैले भनें, “यो कापी नि ?”
</p>
<div class="__nop wst-nop"/>
<p> <span/>काकाले भन्नुभयो, “यो पुलिस थानामा अहिले रहनेछ । कुनै त्यस्तै मनोवैज्ञानिककहाँ विश्लेषणका लागि पठाइनेछ ।”
</p><p>घडीमा बाह्र बज्यो ।
</p><p>काकीले उठेर भन्नुभयो– “क्रिसमसको शुभेच्छा !”
</p>
<div style="text-align:right;">
<p><i>प्रगति ८</i>
</p>
</div>
</div>
</div>
  </body>
</html>
